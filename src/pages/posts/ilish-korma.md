---
title: "জিভে জল আনবে ইলিশের কোরমা"
pubDate: "2022-09-08"
slug: "bangla-test"
description: "জিভে জল আনবে ইলিশের কোরমা"
hero: "/images/spices.jpg"
tags: ["cooking"]
layout: "../../layouts/BlogPostLayout.astro"
categories:
  - Cooking
---

Photo by <a rel="nofollow" href="https://unsplash.com/@rjacobs?utm_source=unsplash&utm_medium=referral&utm_content=creditCopyText">Ryan Jacobs</a>
  



দেশে ঐতিহ্যবাহী মাছের তালিকার শীর্ষে ইলিশ। নদীতে এখন চলছে ইলিশ শিকারের মৌসুম। ফলে বাজারে পাওয়া যাচ্ছে বড় বড় সব ইলিশ। যা দেখেই মুগ্ধ হবেন অনেকেই। আর এই মুগ্ধতা পুরোপুরি ছড়িয়ে যাবে, যখন ঘরে রান্না হবে মজাদার সব ইলিশের রেসিপি। যদিও সচরাচর ভুনা ইলিশ খেতে পছন্দ করেন অনেকেই। তার কথা মাথায় রেখে এবার ভিন্ন স্বাদে ইলিশের কোরমা রান্না করতে পারেন। খুবই অল্প সময়ে তৈরি এই রেসিপি আপনার জিভে জল আনবে। তাহলে চলুন ঘরেই কীভাবে রান্না করা যাবে এই রেসিপি।

## উপকরণ:

ইলিশ মাছ- ৮ টুকরা, পেঁয়াজ কুচি- ৩ কাপ, রসুন বাটা- ১ চা চামচ, টমেটো কুচি- ১ চা চামচ, আদা বাটা- ১ চা চামচ
জিরা গুঁড়া- আধা চা চামচ, টক দই- ১ চা চামচ, থেঁতো করা আস্ত রসুন- ৫টি, এলাচ গুঁড়া- ১ চিমটি, কাঁচামরিচ- ৫টি (মাঝখান থেকে চিরে নেওয়া), লবণ- স্বাদ মতো, ধনেপাতা- ২ টেবিল চামচ

## প্রস্তুত প্রণালি:

১ চা চামচ লবণ দিয়ে ইলিশ মাছের টুকরোগুলো ১৫ থেকে ২০ মিনিট মেখে রাখুন। এর সঙ্গে যোগ করুন কিছু রসুন বাটা ও কাটা পেঁয়াজ। খেয়াল রাখবেন যেন টুকরোগুলোর দুই পাশেই মসলা ভালোভাবে লাগে। একটি গরম প্যানে তেলের মধ্যে কাটা পেঁয়াজ ১০ মিনিট অল্প আঁচে ভাজুন। এরপর এতে বাকি সব মসলা, ৩ টেবিল চামচ পানি ও স্বাদ মতো লবণ দিন।

৫ মিনিট মাঝারি আঁচে রান্না করুন। মাছের টুকরোগুলো একটি একটি করে প্যানে দিয়ে দিন। প্রতিটি সাইড ৭ মিনিট ধরে মোট ১৪ মিনিট অল্প আঁচে রান্না করুন। এ সময় প্যানটি ঢাকনা দিয়ে ঢেকে রাখুন। তেল ওপরে উঠে এলে নামিয়ে ফেলুন। কাঁচামরিচ, টমেটো কুচি ও ধনেপাতা দিয়ে সাজিয়ে পরিবেশন করুন।
