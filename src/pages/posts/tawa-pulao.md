---
title: "ঘরেই রান্না করুন তাওয়া পোলাও"
pubDate: "2022-09-08"
slug: "bangla-test"
description: "ঘরেই রান্না করুন তাওয়া পোলাও"
hero: "/images/tawa-pulao.jpg"
tags: ["cooking"]
layout: "../../layouts/BlogPostLayout.astro"
categories:
  - Cooking
---

Photo by <a rel="nofollow" href="https://unsplash.com/@vdphotography?utm_source=unsplash&utm_medium=referral&utm_content=creditCopyText">VD Photography</a>
  


সপ্তাহে একদিন অত্যন্ত পোলাও খেতে ভালো লাগে সবার। কিন্ত সবসময় একই পোলাও খেতে খেতে অনেকেই ক্লান্ত হয়ে যান। তারা চাইলেই একটু ভিন্ন স্বাদের তাওয়া ফোলাও ঘরেই রান্না করতে পারেন। তাহলে চলুন জেনে নেই কীভাবে ঘরেই রান্না করবেন তাওয়া পোলাও-

## উপকরণ: 
বাসমতী চাল- ১ কাপ, পেঁয়াজ কুঁচি- বড় ১ টি, টমেটো কুঁচি- ২ টি, ক্যাপসিকাম কুঁচি- ১ টি, সবুজ মটর- ১ কাপ, কাঁচামরিচ কুঁচি- ১ টি, পাওভাঁজি মশলা ( যে কোন বড় সুপার স্টোরে পাবেন), লবণ- স্বাদমত, চিনি- ১/২ চা চামচ, মাখন- ৪ টেবিল চামচ, ধনেপাতা কুঁচি

মরিচ ও রসুন পেস্ট-এর জন্য: লাল শুকনো মরিচ- ৪০ টি, রসুন- ২০ টি, লবণ- ৩ টেবিল চামচ

## প্রণালী:
চুলোয় ২ কাপ পানি সিদ্ধ করে নিন। একটি বোলে মরিচ নিয়ে তাতে সিদ্ধ পানি দিয়ে রেখে দিন ১০ মিনিটের জন্য। এবার পানি ঝরিয়ে নিন। এরপর ব্লেন্ডারে মরিচ ও রসুন একসাথে নিয়ে ব্লেন্ড করে নিন। প্রয়োজনমত পানি দিন মিহি পেস্ট তৈরি করার জন্য। হয়ে গেলে একটি বাটিতে নিয়ে তাতে লবণ মিশিয়ে নিন। ফ্রিজে রেখে দিলে এটি অনেকদিন ব্যবহার করতে পারবেন।

তাওয়া পোলাও রান্না করতে:  বাসমতী চাল ধুয়ে ৩০ মিনিট পানিতে ভিজিয়ে রাখুন। তারপর চাল রান্না করে নিন। রান্না করার সময় অল্প লবণ দিয়ে নিবেন। খেয়াল রাখবেন যাতে ভাত ঝরঝরে হয়। হয়ে যাওয়ার পর নামিয়ে এক পাশে রেখে ঠাণ্ডা হতে দিন।

একটি তাওয়ায় বাটার দিয়ে নিন। চিলি-গারলিক পেস্ট দিয়ে দিন। কিছুক্ষণ রান্না করুন। তারপর পেঁয়াজ কুঁচি, কাঁচামরিচ কুঁচি, টমেটো দিয়ে দিন। সব একসাথে মিক্স করে রান্না করতে থাকুন।

লবণ ও চিনি দিয়ে দিন। পাওভাঁজি মশলা দিয়ে দিন। মটর ও ক্যাপসিকাম দিয়ে ভালো করে নাড়াচাড়া দিয়ে দিন। সব শেষে রান্না করা ভাত দিয়ে দিন। ৫-৮ মিনিট রান্না করুন।

ব্যস! হয়ে গেলো তাওয়া পোলাও। এটি যে কোন কারি দিয়ে বা এমনিতেই খেতে পারবেন।

