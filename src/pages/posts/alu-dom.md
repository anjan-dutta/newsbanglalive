---
title: "সুস্বাদু আলুর দম"
pubDate: "2022-09-08"
slug: "bangla-test"
description: "সুস্বাদু আলুর দম"
hero: "/images/potato.jpg"
tags: ["cooking"]
layout: "../../layouts/BlogPostLayout.astro"
categories:
  - Cooking
---

Photo by <a rel="nofollow" href="https://unsplash.com/@philhearing?utm_source=unsplash&utm_medium=referral&utm_content=creditCopyText">Phil Hearing</a>

শীত মৌসুমে বাজারে নতুন আলু আসে। এই নতুন আলুর স্বাদই অন্যরকম। আর এই নতুন আলু দিয়ে রান্না করতে পারেন আলুর দম। পরিবারের ছোট-বড় সকলের পছন্দ আলুর দম। সকাল, বিকেল কিংবা সন্ধ্যার নাস্তায়, স্কুলের টিফিনে অথবা ভাত বা পোলাওয়ের সাথে বেশিরভাগ বাড়িতেই হরদম রান্না হয় আলুর দম। 

চাইলে যখন-তখন আলুর দমের স্বাদ নিতে পারেন আপনিও। মজার এই রেসিপিটি রান্না করা খুবই সহজ। জেনে নিন কিভাবে রান্না করবেন।

## যা যা লাগবে 

নতুন আলু ১ কেজি, আদাবাটা ১ চা চামচ, রসুনবাটা ১ চা চামচ, মরিচগুঁড়া ১ চা চামচ, হলুদগুঁড়া ১চা চামচ, গোটাজিরা ১ চা চামচ, জিরাবাটা ১ চা চামচ, ধনেবাটা বা গুড়া ২ চা চামচ, তেজপাতা ১-২ টি, এলাচ ৩-৪টি, দারচিনি ২-৩ টুকরা, সিরকা ২ টেবিল চামচ, চিনি ২ টেবিল চামচ, লবণ ও তেল(সয়াবিন) পরিমাণমতো, চাইলে মাংসের মশলা দিতে পারেন।

## যেভাবে তৈরি করবেন

১. নতুন আলু ছোট ছোট করে কেটে নিন অথবা গোল আলু মাঝারি আকারের সিদ্ধ করে নিন। এবার স্বেদ্ধ করা আলুর খোসা ছাড়িয়ে নিন। তারপর কড়াইয়ে তেল গরম করে অল্প লবণ ও হলুদ দিয়ে সেদ্ধ আলুগুলোকে ভেজে নিতে হবে।

২. ভাজা আলুগুলোতে এবার এলাচ, দারচিনি দিয়ে দিন। এতে করে সুন্দর ঘ্রাণ আসবে। এরপর বাটা বা গুঁড়ামসলা ছাড়া বাকি মসলা দিয়ে দিন এবং কিছুক্ষণ কষান। এবার সব মসলা দিয়ে আরও কষিয়ে নিন। এবার আলু, চিনি, লবণ ও সিরকা দিয়ে দিন। কয়েকটা আলু ভেঙে দিন। এতে করে মাখা মাখা হবে। 

৩. মনে রাখবেন আপনার কষানো যত ভালো হবে আলুর দমের স্বাদ তত ভালো হবে। কষানো হয়ে এলে তাতে ভেজে রাখা আলুগুলো ঢেলে দিন এবং কিছুক্ষণ নাড়তে থাকুন।  

৪. এবার সামান্য পানি দিয়ে কষানো আলু অল্প আঁচে রান্না করুন। হয়ে এলে নামিয়ে নিন এবং গরম গরম পরিবেশন করুন।